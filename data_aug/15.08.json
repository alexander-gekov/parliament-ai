[
    {
        "parlSession": {
            "_id": "66bf3e2fc337708698945c9b",
            "title": "ПЕТДЕСЕТО НАРОДНО СЪБРАНИЕ, ДВАДЕСЕТ И ПЕТО ЗАСЕДАНИЕ, София, четвърътък, 15 август 2024 г. Открито в 9,00 ч.",
            "slug": "2024-08-15",
            "date": "2024-08-15T00:00:00.000Z",
            "govId": 10926,
            "parliament": "667598b91d5deffa5341a810",
            "hasVotes": true,
            "hasSteno": true,
            "votesProcessed": true,
            "stenoProcessed": true,
            "__v": 0
        },
        "statementCount": 198,
        "sessionStatements": [
            {
                "position": "house-speaker",
                "paragraphs": [
                    "Добър ден, колеги!",
                    "Първо да Ви честитя празника. Днес е Голяма Богородица.",
                    "Моля за регистрация.",
                    "Регистрирани 209 народни представители. Има кворум, откривам заседанието. (Звъни.)",
                    "Колеги, на основание чл. 47, ал. 5 от Правилника за организацията и дейността на Народното събрание предлагам в седмичната програма да бъдат включени като т. 12 – Проект на решение за попълване състава на Комисията по превенция и противодействие на корупцията, и като т. 13 – Изслушване на служебния министър на околната среда и водите Петър Димитров, служебния министър на регионалното развитие и благоустройството Виолета Коритарова-Касабова, служебния министър на енергетиката Владимир Малинов и служебния министър на земеделието и храните Георги Тахов на основание чл. 111 от Правилника за организацията и дейността на Народното събрание във връзка с водния режим в страната, вносители – Корнелия Нинова и група народни представители от 14 август 2024 г., и  във връзка с намалените водни обеми в речните басейни и язовирите, и предприемане на спешни мерки на национално ниво за преодоляване на последствията от трайната тенденция на засушаване, в контекста на климатичните промени. Вносители – Теменужка Петкова и група народни представители от 14 август 2024 г.",
                    "Точката я предлагам като 13, тъй като четиримата министри са заявили, че след 12,00 ч. могат да бъдат на разположение на пленарната зала.",
                    "Моля, режим на гласуване."
                ],
                "_id": "66c6ee6de9401f644ca0694c",
                "person": "634fe846525dc93268252768",
                "parlSession": "66bf3e2fc337708698945c9b",
                "title": "Председател Рая Назарян",
                "titleExtra": "",
                "slug": "0",
                "__v": 0
            },
            {
                "position": "parl-member",
                "paragraphs": [
                    "Предложенията са две разделни."
                ],
                "_id": "66c6ee6de9401f644ca0694e",
                "person": "60d4cc5ac4ced20a9c9e031c",
                "parlSession": "66bf3e2fc337708698945c9b",
                "title": "Хамид Хамид",
                "titleExtra": "от място",
                "slug": "1",
                "__v": 0
            },
            {
                "position": "house-speaker",
                "paragraphs": [
                    "Разделно. Първо Проекта на решение за попълване състава на Комисията по превенция и противодействие на корупцията като точка 12.",
                    "Моля, режим на гласуване.",
                    "Гласували 210 народни представители: за 114, против 39, въздържали се 57.",
                    "Предложението е прието и е точка 12 от седмичната програма.",
                    "Сега подлагам на гласуване като точка 13 изслушването на четиримата министри.",
                    "Гласували 192 народни представители: за 192, против и въздържали се няма.",
                    "Предложението е прието.",
                    "Заповядайте за декларация. Имате думата."
                ],
                "_id": "66c6ee6de9401f644ca06950",
                "person": "634fe846525dc93268252768",
                "parlSession": "66bf3e2fc337708698945c9b",
                "title": "Председател Рая Назарян",
                "titleExtra": "",
                "slug": "2",
                "__v": 0
            },
            {
                "position": "parl-member",
                "paragraphs": [
                    "Уважаема госпожо Председател, уважаеми колеги! След двата безпрецедентни публични доклада на Европейския комитет против изтезанията и нечовешкото и унизително отношение, след многократните предложения и препоръки от 10 години на националния омбудсман, шести пациент изгоря за последните пет години в държавна психиатрична болница.",
                    "През 2019 г. трима пациенти изгарят в Психиатричната клиника в Пловдив. И досега не е ясно какво се е случило с разследването.",
                    "През месец май 2023 г. изгаря пациент в болницата в Церова кория.",
                    "Завързан и заключен, без да има кой да реагира на виковете му за помощ, изгаря Георги на 25 години в Ловешката болница през октомври 2023 г. Пациентите в съседната стая са чули виковете на Георги. Единият от тях дори се е опитал да отвори вратата, но тя е била заключена. В отделението на Георги разказали на журналисти, че се страхували и тях да не заключат, защото се случвало често като наказание за непослушание.",
                    "Затварянето в изолатор и завързването на пациенти могат да причинят сериозни щети на психиката и затова има нарочна наредба на Здравното министерство. Ако е имало постоянно наблюдение от медицинска сестра, както изисква наредбата, Георги щеше да е жив.",
                    "Средата в държавните психиатрични болници е провокираща агресия и напрежение. Многократно и Комитетът против изтезанията, и националният омбудсман са посочвали, че личното пространство и мебелировка в стаите на пациентите са твърде оскъдни. Наблъскани по трима в стая за двама, където леглата се допират едно до друго, а пространство за шкаф с лични вещи почти няма, провокират конфликти и често най-лесният начин за недостигащия персонал в болницата е да въведе ред, като използва завързване на пациентите.",
                    "Последният случай на човек факла в психиатрична болница е от 5 август във Варна. С 85% изгаряния Милиян не е имал шанс да оцелее върху дюшек от дунапрен, от който не е можел да стане, завързан и оставен без надзор, без да са спазени законовите изисквания за такава процедура. Помещението, в което е бил, няма видеонаблюдение, но миризмата на горяща човешка плът не може да не е алармирала оскъдния персонал вечерта. По време на пожара е имало само един санитар и една медицинска сестра, а дежурният лекар за четирите клиники по психиатрия във въпросната нощ не е бил в тази сграда.",
                    "В последните 10 години омбудсманът алармира в годишните си доклади за проблемите с финансирането на психиатричната дейност, като 78 ст. лекарстводен, като 2,00 лв. храноден, както и за лошите хигиенни и битови условия в държавните психиатрични болници. Кадровите проблеми там са хронични. Голяма част от болниците не отговарят на медицинските стандарти за персонал. Няма и регламентирано изискване за детектори на дим в психиатриите.",
                    "Уважаеми колеги, Четиридесет и деветият парламент прие само на първо четене законодателни промени в главата за психично здраве от Закона за здравето. Тези законодателни промени бяха изготвени от работна група към Министерството на здравеопазването, в която участваха водещи психиатри, съдии и неправителствени организации. Работната група съобрази препоръките на Комитета против изтезанията и омбудсмана. Ако тогава си бяхме свършили работата, Милиян от Варна можеше още да е жив, а не да е изгорял на кладата на недофинансираната и нереформирана психиатрична грижа.",
                    "Милиян е само на 57 години, баща на двама синове, единият от които още студент. Разказвам за пациентите, за да си ги представим – жертвите, изгорели в държавни психиатрични болници, не като бройка, а като реални хора. С години пред тях живот, с роднини и близки, които не могат да понесат мъката на затворените ковчези заради овъглените тела на техните близки.",
                    "По повод изгарянето на Георги в Ловешката болница в доклад омбудсманът препоръча – до края на 2023 г. да бъдат изготвени оценки на всички държавни психиатрични болници, които ще бъдат закрити, кои ще бъдат преструктурирани и преместени, за да не са в горите и откъснати от реалния живот.",
                    "До края на 2024 г. всички болници, които продължат да функционират, да бъдат приведени в съответствие със Закона за лечебните заведения и Наредба № 24 за утвърждаване на медицински стандарт „Психиатрия“. Да се преразгледа Наредба № 1 от 2005 г. за реда и прилагането на мерки за временно физическо ограничаване при психично болни пациенти и да се изготви протокол за прилагане на мобилизация и изолация, в които ясно да е отбелязано с каква продължителност и колко често могат да бъдат изолирани и фиксирани пациенти за период от 24 часа, както и да се конкретизират основанията, при които се прилагат тези мерки.",
                    "В състава на Комисията за надзор по прилагане на мерки за физическо ограничаване да стане задължително включване на лице с юридическо образование и представител на хуманитарна неправителствена организация, и те да имат възможност за извършване на постоянни проверки по отношение на дейностите за временно физическо ограничаване по всяко време на денонощието. Да се разпореди извършването на спешни проверки във всички държавни психиатрични болници по отношение на прилагането на принудителни мерки за физическо ограничаване.",
                    "Всичко това, което препоръча омбудсманът, го има в Законопроект, приет от Четиридесет и деветия парламент само на първо четене, внесен и в Петдесетия, но още неразгледан в комисия заради невъзможността да се проведе заседание поради удължения дневен ред на пленарното заседание на парламента.",
                    "Колеги, от всички нас зависи дали в пореден парламент ще оставим живота и здравето на българските граждани в опасност, или ще успеем да направим това, което се изисква от нас и е платено с цената на човешки животи – изгорели в ада на пренебрегнатата психиатрия. Нито пациентите, нито медицинските специалисти заслужават лоши условия, недостатъчно финансиране и нечовешко отношение от страна на държавата. Време е за действия, а не за извинения с липса на консенсус, въпреки че във Временната комисия за правата на психично болните пациенти от миналия парламент такъв беше постигнат. Да спазим чл. 51, ал. 3 от Конституцията, в която е предвидено, че старите хора, които нямат близки и не могат да се издържат от своето имущество, както и лицата с физически и психически увреждания, се намират под особената закрила на държавата и обществото. Благодаря Ви.  (Ръкопляскания от ПП-ДБ.)"
                ],
                "_id": "66c6ee6de9401f644ca06952",
                "person": "60d4cc5ac4ced20a9c9e0341",
                "parlSession": "66bf3e2fc337708698945c9b",
                "title": "Стела Николова",
                "titleExtra": "",
                "slug": "3",
                "__v": 0
            },
            {
                "position": "house-speaker",
                "paragraphs": [
                    "Благодаря Ви, госпожо Николова.",
                    "Господин Ганев, заповядайте за процедура."
                ],
                "_id": "66c6ee6de9401f644ca06954",
                "person": "634fe846525dc93268252768",
                "parlSession": "66bf3e2fc337708698945c9b",
                "title": "Председател Рая Назарян",
                "titleExtra": "",
                "slug": "4",
                "__v": 0
            }
        ],
        "personCount": 240,
        "parlSlug": "50",
        "batchSize": 5
    }
]