[
    {
        "parlSession": {
            "_id": "66b49e390a718d3d18d4513a",
            "title": "ПЕТДЕСЕТО НАРОДНО СЪБРАНИЕ, ДВАДЕСЕТ И ПЪРВО ЗАСЕДАНИЕ, София, сряда, 7 август 2024 г. Открито в 9,00 ч.",
            "slug": "2024-08-07",
            "date": "2024-08-07T00:00:00.000Z",
            "govId": 10922,
            "parliament": "667598b91d5deffa5341a810",
            "hasVotes": true,
            "hasSteno": true,
            "votesProcessed": true,
            "stenoProcessed": true,
            "__v": 0
        },
        "statementCount": 380,
        "sessionStatements" : [
            {
                "position": "house-speaker",
                "paragraphs": [
                    "Добър ден, колеги! Моля за регистрация. Регистрирани са 195 народни представители. Има кворум.",
                    "Откривам заседанието. (Звъни.)",
                    "Ще Ви запозная с програмата за работа на Народното събрание за периода 7 – 9 август 2024 г.:",
                    "По предложение от парламентарната група на „Продължаваме Промяната – Демократична България“ като точка първа в програмата е предвиден Проект на решение за задължаване на министъра на здравеопазването да предприеме действия и мерки за осигуряване на медицински сестри и акушерки. Вносители – Лена Бориславова и група народни представители, 24 юли 2024 г.",
                    "Предложение от парламентарната група на ВЪЗРАЖДАНЕ като точка втора – Първо гласуване на Законопроект за изменение и допълнение на Закона за предучилищното и училищното образование. Вносители – Костадин Костадинов и група народни представители, от 3 юли 2024 г.",
                    "Предложения от парламентарната група на „Движение за права и свободи“ няма.",
                    "Предложениe от парламентарна група „БСП за България“ като точка трета в седмичната програма е Проект на решение за спиране на преговорите и действията по продажбата на оборудването с дълъг цикъл на производство, собственост на „Национална електрическа компания“ ЕАД, предназначено за Проекта „АЕЦ „Белене“. Вносители – Атанас Зафиров и група народни представители от 28 юни 2024 г.",
                    "Предложение от парламентарната група на „Има Такъв Народ“ – няма постъпило.",
                    "Няма постъпило предложение от парламентарната група на ГЕРБ-СДС.",
                    "Като точка четвърта – Първо гласуване на Законопроекта за изменение на Закона за Националната служба за охрана. Вносители – Цончо Ганев, Петър Петров и Цвета Рангелова от 19 юли 2024 г.",
                    "5. Първо гласуване на Законопроекта за допълнение на Закона за безопасно използване на ядрената енергия. Вносители – Делян Добрев и Станислав Анастасов, 31 юли 2024 г.",
                    "6. Второ гласуване на Законопроекта за въвеждане на еврото в Република България. Вносител – Министерският съвет, от 4 юли 2024 г., приет на първо гласуване на 26 юли 2024 г.",
                    "7. Второ гласуване на Законопроекта за изменение и допълнение на Закона за кредитните институции. Вносител – Министерският съвет, 4 юли 2024 г., приет на първо гласуване на 26 юли 2024 г.",
                    "8. Първо гласуване на законопроекти за изменение и допълнение на Закона за предучилищното и училищното образование. Вносители – Атанас Зафиров и група народни представители от 21 юни 2024 г.; Костадин Костадинов и група народни представители, 3 юли 2024 г.",
                    "9. Първо гласуване на Законопроекта за изменение и допълнение на Закона за личната помощ. Вносители – Костадин Костадинов и група народни представители, 5 юли 2024 г.",
                    "10. Първо гласуване на Законопроекта за изменение и допълнение на Закона за семейните помощи за деца. Вносители – Атанас Зафиров и група народни представители от 21 юни 2024 г.",
                    "11. Доклад за дейността на Временната комисия за проверка на всички факти и обстоятелства на данни за извършени престъпления във връзка с дейността на Ивелин Михайлов – идеолог на ПП ВЕЛИЧИЕ и изградения в село Неофит Рилски, община Ветрино, културно-исторически комплекс „Исторически парк“, в това число престъпления, свързани с пране на пари и обвързаности на представители на местната и централната власт с този комплекс и неговото изграждане и Проект на решение. Вносител – Временната комисия, 2 юни 2024 г., точка първа за четвъртък, 8 август 2024 г.",
                    "9. Законопроект за ратифициране на Международен договор (LOA) BU-B-UCR „Придобиване на боеприпаси за машини „Страйкър“. Вносител – Министерският съвет, 26 юли 2024 г., точка втора за четвъртък, 8 август 2024 г.",
                    "10. Проект на решение за приемане на Проект за инвестиционен разход „Придобиване на зенитно-ракетни комплекси“. Вносител – Министерският съвет, 1 юли 2024 г., точка трета, фиксирана за четвъртък, 8 август 2024 г.",
                    "11. Законопроект за ратифициране на Меморандума за разбирателство между Министерството на отбраната на Република България и Министерството на националната отбрана на Румъния относно изграждането на Щаб на регионално компонентно командване на специални операции (HQR-SOCC). Вносител – Министерският съвет, 1 август 2024 г., точка четвърта за четвъртък, 8 август 2024 г.",
                    "12. Законопроект за ратифициране на Меморандума за разбирателство между правителството на Република България и правителството на Република Турция относно презгранични операции за Air Policing, подписан на 21 февруари 2024 г. в град Анкара, Република Турция. Вносител – Министерският съвет, 1 август 2024 г., точка пета за четвъртък, 8 август 2024 г.",
                    "13. Проект на решение за задължаване на министъра на здравеопазването да предприеме действия и мерки за осигуряване на медицински сестри и акушерки. Вносители – Лена Бориславова и група народни представители, 24 юли 2024 г.",
                    "17. Проект на решение за възлагане на Министерския съвет включването на диазотния оксид (райски газ) в списъците с наркотични вещества по чл. 3, ал. 2 от Закона за контрол върху наркотичните вещества и прекурсорите. Вносители – Корнелия Нинова и група народни представители, от 11 юли 2024 г.",
                    "18. Проекти на решения за разширяване състава на постоянните комисии и включване като членове на народни представители, нечленуващи в парламентарни групи. Вносители – Юлиана Матеева и група народни представители, от 2 август 2024 г.; Виктория Василева и Георги Куков, 5 август 2024 г.; Виктория Василева и Георги Куков, 5 август 2024 г., и за увеличаване състава на Временната комисия за проверка на факти и обстоятелства относно корупционни практики и системна злоупотреба със служебно положение, извършвани в ущърб на гражданите и бизнеса, както и облагодетелстване на свързани дружества с кмета на община Доспат Елин Радев. Вносител – Лариса Савова, от 6 август 2024 г.",
                    "19. Отчет за дейността на Българската телеграфна агенция, включващ и финансов отчет за 2023 г. Вносител – Генералният директор на Българската телеграфна агенция, от 30 април 2024 г.",
                    "20. Изслушване на служебния министър на икономиката и индустрията Петко Николов на основание чл. 111 от Правилника за организацията и дейността на Народното събрание относно публична информация за възможна безстопанственост в подопечните дружества на Министерството на икономиката и индустрията в особено големи размери. Вносител – Богдан Богданов, 26 юли 2024 г., точка първа за петък, 9 август 2024 г.",
                    "21. Парламентарен контрол по чл. 92 – 104 от Правилника за организацията и дейността на Народното събрание.",
                    "Моля, режим на гласуване.",
                    "Гласували 217 народни представители: за 217, против и въздържали се няма.",
                    "Седмичната програма е приета.",
                    "Господин Таслаков – за декларация, заповядайте."
                ],
                "_id": "66bcaf756d67891724d99517",
                "person": "634fe846525dc93268252768",
                "parlSession": "66b49e390a718d3d18d4513a",
                "title": "Председател Рая Назарян",
                "titleExtra": "",
                "slug": "0",
                "__v": 0
            },
            {
                "position": "parl-member",
                "paragraphs": [
                    "Благодаря, госпожо Председател.",
                    "Дами и господа народни представители, уважаеми български граждани! На 29 юли 2024 г., в рамките на Унгарското председателство на Съвета на Европейския съюз, в сградата на унгарския парламент се проведе среща на Конференцията на парламентарните комисии по въпросите на Европейския съюз, така наречените KOСAK. На тази среща българската страна не беше представена от никого, тъй като нашият председател на парламентарната комисия Кирил Петков имал личен ангажимент или е бил на „Корал“, не стана ясно къде е бил, не ни е дал обяснение. Не стига, че не е присъствал на тази среща, но и не уведоми за нея членовете на Комисията по въпросите на Европейския съюз или неговите заместници. Затова че той е ходил на плаж вероятно и не е могъл да присъства, лиши и България от присъствие на този важен форум. По този начин, за пореден път, с действията на Кирил Петков лиши държавата ни да заяви позиция по редица важни теми.",
                    "Какво се е обсъждало в Унгария, разбрахме от една кратка грама, която ни беше предоставена впоследствие. Предизвикателствата в земеделието, войната в Украйна, гласът на европейските граждани, разширението на Съюза в посока Западни Балкани са теми, в които България отново не присъства. Останахме далечни наблюдатели заради Кирил Петков, на когото така му скимнало. А ние бяхме водещи по темата за Западните Балкани. Даже това беше приоритет на Българското представителство, ние наложихме темата, друг е въпросът, че нямаше какво по-добро да предложим тогава. Вместо да сме пълноправен член на Европейския съюз с позиции, с уважение от другите, заради политици, като Петков, Денков и прочие, отново сме никъде.",
                    "Затова ние от ВЪЗРАЖДАНЕ твърдим, че ПП-ДБ са най-антиевропейската формация в парламента. Нищо че претендират обратното.",
                    "Ние искаме активна роля в този съюз и от делата ни това личи. Иначе какъв е смисълът да фигурираме на хартия вътре и да даваме 2 милиарда членски внос? Никакъв!",
                    "Единствените, които направиха парламентарна група в Европейския парламент, бяхме ние, докато хората на Кирил Петков отидоха при ДПС, за техен срам, разбира се.",
                    "Трябва да припомня, че на Петков не му е за първи път да унижава страната ни пред европейските ни партньори. Помните за така нареченото Френско предложение, за което предупреждавахме, че ще има негативен ефект, и се оказахме прави. Помните скандалните му разговори с Урсула фон дер Лайен да ни вкарва в еврозоната през задния вход. И всякакви такива унизителни неща, които е вършил през годините.",
                    "Когато системните действия или в случая бездействия на политици като Петков системно унижават страната ни, няма защо да се чудим, че ни третират като територия без мнение, като всичко друго, но не и пълноправен член и партньор.",
                    "Затова днес обръщам внимание на липсата ни на този международен форум в Унгария. Сами си пречим, сами се ограничаваме, сами се затриваме с такива политици, които ходят на плаж или се снимат с кучета, но не изпълняват това, за което са избрани – да бранят интересите на българския народ, за да е България свободна, уважавана международна и просперираща държава.",
                    "Време е за ВЪЗРАЖДАНЕ! (Ръкопляскания и възгласи от ВЪЗРАЖДАНЕ: „Браво! Браво!“)"
                ],
                "_id": "66bcaf756d67891724d99519",
                "person": "61aa175f28e58401d44d2853",
                "parlSession": "66b49e390a718d3d18d4513a",
                "title": "Стоян Таслаков",
                "titleExtra": "",
                "slug": "1",
                "__v": 0
            },
            {
                "position": "house-speaker",
                "paragraphs": [
                    "Има ли други желаещи за декларации? Не виждам.",
                    "",
                    "Преминаваме към първа точка от дневния ред:",
                    "ПРОЕКТ НА РЕШЕНИЕ ЗА ЗАДЪЛЖАВАНЕ НА МИНИСТЪРА НА ЗДРАВЕОПАЗВАНЕТО ДА ПРЕДПРИЕМЕ ДЕЙСТВИЯ И МЕРКИ ЗА ОСИГУРЯВАНЕ НА МЕДИЦИНСКИ СЕСТРИ И АКУШЕРКИ.",
                    "Вносители – Лена Бориславова и група народни представители, от 24 юли 2024 г.",
                    "По Проекта за решение има два доклада – Доклад на Комисията по здравеопазване и Доклад на Комисията по образованието и науката.",
                    "Заповядайте, господин Симидчиев."
                ],
                "_id": "66bcaf756d67891724d9951b",
                "person": "60d4cc5ac4ced20a9c9e0355",
                "parlSession": "66b49e390a718d3d18d4513a",
                "title": "Председател Росица Кирова",
                "titleExtra": "",
                "slug": "2",
                "__v": 0
            },
            {
                "position": "rapporteur",
                "paragraphs": [
                    "Уважаема госпожо Председател, уважаеми колеги! В началото бих искал да направя процедура за допуск.",
                    "Уважаема госпожо Председател, на основание чл. 43, ал. 2, изречение първо от Правилника за организацията и дейността на Народното събрание моля да бъде допуснат в пленарната зала доцент Петко Стефановски – заместник-министър на здравеопазването, и доктор Наталия Алтънкова – държавен експерт в дирекция „Лечебни дейности“ към Министерството на здравеопазването."
                ],
                "_id": "66bcaf756d67891724d9951d",
                "person": "60d4cc5ac4ced20a9c9e02fd",
                "parlSession": "66b49e390a718d3d18d4513a",
                "title": "Докладчик Александър Симидчиев",
                "titleExtra": "",
                "slug": "3",
                "__v": 0
            },
            {
                "position": "house-speaker",
                "paragraphs": [
                    "Благодаря Ви, господин Симидчиев.",
                    "Колеги, подлагам на гласуване процедурата за достъп.",
                    "Гласували 191 народни представители: за 138, против 38, въздържали се 15.",
                    "Предложението е прието.",
                    "Моля да се осигури достъп на заместник-министъра и другото допуснато лице.",
                    "Продължаваме с Доклада, господин Симидчиев – имате думата."
                ],
                "_id": "66bcaf756d67891724d9951f",
                "person": "60d4cc5ac4ced20a9c9e0355",
                "parlSession": "66b49e390a718d3d18d4513a",
                "title": "Председател Росица Кирова",
                "titleExtra": "",
                "slug": "4",
                "__v": 0
            }
        ],
        "personCount": 240,
        "parlSlug": "50",
        "batchSize": 5
    }
]