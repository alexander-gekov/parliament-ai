[
    {
        "parlSession": {
            "_id": "66bdd6e0249e42287859337b",
            "title": "ПЕТДЕСЕТО НАРОДНО СЪБРАНИЕ, ДВАДЕСЕТ И ЧЕТВЪРТО ЗАСЕДАНИЕ, София, сряда, 14 август 2024 г. Открито в 9,00 ч.",
            "slug": "2024-08-14",
            "date": "2024-08-14T00:00:00.000Z",
            "govId": 10925,
            "parliament": "667598b91d5deffa5341a810",
            "hasVotes": true,
            "hasSteno": true,
            "votesProcessed": true,
            "stenoProcessed": true,
            "__v": 0
        },
        "statementCount": 261,
        "sessionStatements": [
            {
                "position": "house-speaker",
                "paragraphs": [
                    "Добър ден, колеги!",
                    "Моля за регистрация.",
                    "Регистрирани 201 народни представители. Има кворум. Откривам заседанието. (Звъни.)",
                    "Колеги, ще Ви запозная с програмата за работата на Народното събрание 14 – 16 август 2024 г. Предложенията са постъпили по реда на чл. 47, ал. 3, обсъдени са на Председателския съвет и са включени в програмата.",
                    "„1. Първо гласуване на Законопроекта за изменение и допълнение на Закона за предучилищното и училищното образование. Вносители са Атанас Зафиров и група народни представители – продължение от миналата седмица.",
                    "2. Проекти на решения за промени в постоянни комисии. Вносител е Стою Стоев.",
                    "3. Освобождаване от длъжност на заместник-председателя на Комисията за финансов надзор, ръководещ управление „Застрахователен надзор“. Подадена оставка от Владимир Савов – заместник-председател на Комисията на финансов надзор, от 13 август 2024 г.",
                    "4. Първо гласуване на законопроекти за изменение и допълнение на Търговския закон. Вносител е Министерският съвет на 4 юли 2024 г.",
                    "5. Първо гласуване на законопроекти за изменение и допълнение на Закона за адвокатурата. Вносител е Анна Александрова и група народни представители на 30 юли 2024 г.; и Министерският съвет на 2 август 2024 г.",
                    "6. Второ гласуване на Законопроекта за изменение и допълнение на Закона за счетоводството. Вносител е Министерският съвет на 4 юли 2024 г. Приет на първо гласуване на 1 август 2024 г.",
                    "7. Проект на решение за изменение на Решение за възлагане на министъра на енергетиката да проведе преговори с министъра на енергетиката на Украйна или негов представител с цел продажба на оборудване, предназначено за Проекта АЕЦ „Белене“ – обн., ДВ, бр. 59 от 2023 г. Вносители са Делян Добрев и група народни представители на 1 август 2024 г.",
                    "8. Проект на решение за възлагане на Министерския съвет включването на диазотния оксид (райски газ) в списъците с наркотични вещества по чл. 3, ал. 2 от Закона за контрол върху наркотичните вещества и прекурсорите. Вносители са Корнелия Нинова и група народни представители на 11 юли 2024 г.",
                    "9. Отчет за дейността на Българската телеграфна агенция, включващ и финансов отчет за 2023 г. Вносител е генералният директор на Българската телеграфна агенция на 30 април 2024 г.",
                    "10. Избор на постоянни делегации на Народното събрание в международни организации. Проектите на решения са с вносители Теменужка Петкова, Стою Стоев, Ертен Анисова и Тошко Йорданов на 13 август 2024 г. – точка първа за четвъртък, 15 август 2024 г.",
                    "11. Първо гласуване на Законопроекта за изменение и допълнение на Закона за опазване на околната среда. Вносители са Делян Добрев, Станислав Анастасов и Николай Нанков на 8 август 2024 г. – точка втора за четвъртък, 15 август 2024 г.",
                    "12. Второ гласуване на Законопроекта за изменение и допълнение на Закона за независимия финансов одит. Вносител е Министерският съвет от 4 юли 2024 г. Приет на първо гласуване на 2 август 2024 г.– точка трета за четвъртък, 15 август 2024 г.",
                    "13. Първо гласуване на Законопроекта за изменение и допълнение на Закона за личната помощ. Вносители са Костадин Костадинов и група народни представители на 5 юли 2024 г. – точка четвърта за четвъртък, 15 август 2024 г.",
                    "14. Първо гласуване на Законопроекта за изменение и допълнение на Закона за семейните помощи за деца. Вносители са Атанас Зафиров и група народни представители на 21 юни 2024 г. – точка пета за четвъртък, 15 август 2024 г.",
                    "15. Проект на решение за възлагане на министъра на енергетиката да извади парогенераторите от оборудването на „Белене“, което подлежи на преговори за продажба на Украйна, до изготвянето на анализ за приложението на тези парогенератори за нуждите на АЕЦ „Козлодуй“. Вносители са Павела Митова и група народни представители на 25 юли 2024 г. – точка шеста за четвъртък, 15 август 2024 г.",
                    "16. Проекти на решения за разширяване състава на постоянните комисии и включване като членове на народни представители, нечленуващи в парламентарни групи. Вносители са Юлиана Матеева и група народни представители на 2 август 2024 г.; Виктория Василева и Георги Куков на 5 август 2024 г. За увеличаване състава на Временната комисия за проверка на факти и обстоятелства относно корупционни практики и системна злоупотреба със служебно положение, извършвани в ущърб на гражданите и бизнеса, както и облагодетелстване на свързани дружества с кмета на община Доспат Елин Радев. Вносител е Лариса Савова на 6 август 2024 г. – точка седма за четвъртък, 15 август 2024 г.",
                    "17. Първо гласуване на Законопроекта за лицата, обслужващи кредити, и купувачите на кредити. Вносител е Министерският съвет на 4 юли 2024 г. – точка осма за четвъртък, 15 август 2024 г.",
                    "18. Изслушване на служебния министър на енергетиката Владимир Малинов на основание чл. 111 от Правилника за организацията и дейността на Народното събрание относно изграждането на хранилища за постоянно съхранение на отработеното ядрено гориво от АЕЦ „Козлодуй“ и на опасни радиоактивни отпадъци на територията на Република България. Вносители са Костадин Костадинов и Петър Петров на 13 август 2024 г. – точка първа за петък, 16 август 2024 г.",
                    "19. Първо гласуване на Законопроекта за изменение и допълнение на Закона за гражданската регистрация. Вносители са Костадин Костадинов и група народни представители на 4 юли 2024 г. – точка втора за петък, 16 август 2024 г.",
                    "20. Първо гласуване на Законопроекта за допълнение на Закона за висшето образование. Вносители са Юлиана Матеева и група народни представители на 5 юли 2024 г. – точка трета за петък, 16 август 2024 г.",
                    "21. Парламентарен контрол по чл. 92 – 104 от Правилника за организацията и дейността на Народното събрание.“",
                    "Моля, режим на гласуване.",
                    "Гласували 208 народни представители: за 206, против 2, въздържали се няма.",
                    "Програмата е приета.",
                    "Господин Добрев, заповядайте за процедура."
                ],
                "_id": "66c5e928887d7751d4f69d0a",
                "person": "634fe846525dc93268252768",
                "parlSession": "66bdd6e0249e42287859337b",
                "title": "Председател Рая Назарян",
                "titleExtra": "",
                "slug": "0",
                "__v": 0
            },
            {
                "position": "parl-member",
                "paragraphs": [
                    "Уважаема госпожо Председател! Предлагам точка седма от днешния дневен ред – Проект на решение за изменение на Решение за възлагане на министъра на енергетиката да проведе преговори с министъра на енергетиката на Украйна; и точка петнадесета – Проект на решение по същата тема, да станат предпоследна и последна точка за петък, защото сутринта говорих с колегата Гуцанов и той каза, че са необходими още един-два дни, за да го убедя да ме подкрепи в тези две решения, затова предлагам да станат предпоследна и последна точка за петък.",
                    "Ако ми позволите, още един коментар – точка осемнадесета, колегата Костадин Костадинов е Костадин Костадинов, а не е Константин Константинов. Благодаря. (Смях.)"
                ],
                "_id": "66c5e928887d7751d4f69d0c",
                "person": "60d4cc5ac4ced20a9c9e0317",
                "parlSession": "66bdd6e0249e42287859337b",
                "title": "Делян Добрев",
                "titleExtra": "",
                "slug": "1",
                "__v": 0
            },
            {
                "position": "house-speaker",
                "paragraphs": [
                    "Благодаря Ви за процедурата, господин Добрев.",
                    "Подлагам на гласуване направеното процедурно предложение на господин Добрев – точка седма и точка петнадесета от седмичната програма да станат съответно точки четвърта и пета за петък, и да бъде преномерирана програмата.",
                    "Моля, режим на гласуване.",
                    "Гласували 204 народни представители: за 176, против 13, въздържали се 15.",
                    "Предложението е прието.",
                    "Заповядайте за декларация."
                ],
                "_id": "66c5e928887d7751d4f69d0e",
                "person": "634fe846525dc93268252768",
                "parlSession": "66bdd6e0249e42287859337b",
                "title": "Председател Рая Назарян",
                "titleExtra": "",
                "slug": "2",
                "__v": 0
            },
            {
                "position": "parl-member",
                "paragraphs": [
                    "Уважаема госпожо Председател, уважаеми колеги народни представители! Вземам тази декларация от името на парламентарната група с ясната нагласа за емоциите, които ще предизвика, но и с огромна отговорност за демократичните процеси в държавата.",
                    "Политиките на Политическа партия ВЪЗРАЖДАНЕ са със стратегически отстъпления на България от нашите национални цели, които страната следва от 27 години насам. (Шум и реплики от ВЪЗРАЖДАНЕ.)",
                    "Цели, свързани с това, България да бъде напълно интегрирана в европейската цивилизация. Цели, които са заложени в българския политически живот от 19 век насам, които са заложени от поколения истински български патриоти като Васил Левски, който ни завеща да бъдем равни на останалите европейски народи.",
                    "ВЪЗРАЖДАНЕ ни предлагат не европейско развитие и европейски живот за българите, а азиатско господство на държавата над всяка личност, на всеки отделен човек. И макар да се борят именно за това – господство на държавата над личността, обичат начина на ужким модерно деградиралия прогнил Запад.",
                    "През годините позициите на ВЪЗРАЖДАНЕ радикализираха и поляризираха значими части от българското общество. Системната употреба на език на омразата от представителите на партията и техния лидер, насаждането на хомофобия и етническа омраза доведоха до поляризация на и без това разделеното българско общество. (Народните представители от ВЪЗРАЖДАНЕ седят с гръб към оратора.)",
                    "Разочарованието на множество български избиратели е разбираемо. Разбираемо е, че търсят и антисистемно решение на системен проблем, но популизмът, езикът на омразата, радикалните позиции, които изразява проруската партия ВЪЗРАЖДАНЕ, не са решение. И ако досега популистите не са съградили нищо, не са постигнали нищо добро, нито са дали нещо на България, то сториха много злини и нека припомним част от тях, колеги.",
                    "Бойкотираха ваксинацията срещу COVID-19 в страната ни, който доведе до рекордна смъртност в България в сравнение с тази в световен мащаб, макар в лично качество депутатите от ВЪЗРАЖДАНЕ да бяха ваксинирани. Тласкат България към соцносталгизъм, при който практики на тоталитарната власт преди 1989 г. биват съживявани, като например призивите за физическо преследване на политическите врагове.",
                    "Яростното противопоставяне срещу завършване на българската интеграция в Европейския съюз чрез бойкота на присъединяване към Шенген и еврозоната, макар да обичат заплатите и живота в Брюксел, както и банковите сметки в евро, господарите им в Кремъл искат друго за българския народ. Съпротива срещу справедливата борба на украинския народ срещу нападналия го руски агресор, както и срещу помощта, която България осигурява на украинския народ.",
                    "Налице са и предложения за законопроекти, силно напомнящи такива от Руската федерация, целящи да ограничат права на малцинствени групи днес, но в бъдеще на всички български граждани.",
                    "Насаждане на радикален национализъм, който не е свързан с традиционните български ценности и разбирания, завещани от възрожденците ни от 19 век, а национализъм, приличащ на решения на БКП от 80-те години, изпълнени с ретроградност и унижение на всяка независима личност.",
                    "Внушаването на неистини както за обективни факти от съвременността, така и за събития в тази пленарна зала, където народните представители на партията правят недопустими по грубост изказвания, като по този начин нарушават елементарни норми на поведение и етикет.",
                    "Колеги, многократно позициите на ВЪЗРАЖДАНЕ съвпадат с пропагандните позиции на агресивната чужда сила Русия, която обяви България за вражеска държава. Само един притеснителен фрагмент от това позициониране е присъствието на депутатите от тази партия тази година февруари месец по покана на Единна Русия в Москва. Пропагандирането на мир от Костадинов е неразривно свързано с това позицията на Украйна и позицията на целия Запад да рухне в руска изгода.",
                    "Всички тези действия и позиции на ВЪЗРАЖДАНЕ налагат ние, демократичните български политически сили, които основаваме дейността си върху законите и интересите на българския народ, да заявим категорично, че ВЪЗРАЖДАНЕ със своя радикализъм и противопоставяне на българските интереси представлява опасност за държавната тъкан, опасност за националната сигурност, опасност за националния интерес и следва към нея да бъде изграден санитарен кордон, който да включва най-малко изключване на партия ВЪЗРАЖДАНЕ от всякакви колаборации по централни политически теми, както и отхвърлянето на техни позиции като опасни за развитието на България.",
                    "Българският политически елит трябва да вземе политически пример от политическия елит в Европа, който низвергва радикализма, поставя го в ъгъла и не колаборира с него. За съжаление, в последните четири народни събрания колегите от ГЕРБ бяха тези, които правиха скрити и явни мнозинства с ВЪЗРАЖДАНЕ, като ние оценяваме това като стратегическа грешка. Дори партии, смятани за радикални в Европа, като Националния сбор във Франция, отхвърлиха партньорството си с ВЪЗРАЖДАНЕ. (Шум и реплики от ВЪЗРАЖДАНЕ.) В Европейския парламент ВЪЗРАЖДАНЕ бе изолирана, като остана само в компанията на силно русофилски настроени партии, маргинални в своите страни.",
                    "Призоваваме представените в Народното събрание на Републиката политически сили да не допускаме ВЪЗРАЖДАНЕ до политически колаборации по централни политически теми с умерените демократични сили, така както подобни радикални партии са изолирани в цяла Европа. ВЪЗРАЖДАНЕ не поддържа националните цели и въжделения на българския народ и е опасна за демокрацията.",
                    "Колеги, завършвам с това, че кошмарът на популизма е, че понякога става реалност. Европа помни добре тези времена. Всеки европеец знае до какво води омразата. И въпреки нея, и въпреки руските планове за дестабилизиране на българската политическа система ние от „Продължаваме Промяната – Демократична България“ казваме, първо, заявяваме, че отстояваме с всяко действие цивилизационния избор на България. Второ, превърнахме страната ни в стратегически партньор в Европейския съюз и НАТО, а украинският народ никога няма да забрави какво направи България за него в най-мрачните му моменти. И на трето място, подаваме ръка на всяка политическа сила, която изповядва ценностите на парламентарната демокрация и правовата държава. Благодаря Ви. (Ръкопляскания от ПП-ДБ. Народните представители на ВЪЗРАЖДАНЕ обръщат столовете си към трибуната. Реплика от ВЪЗРАЖДАНЕ: „Историческа реч!“)"
                ],
                "_id": "66c5e928887d7751d4f69d10",
                "person": "634fe846525dc93268252528",
                "parlSession": "66bdd6e0249e42287859337b",
                "title": "Йордан Иванов",
                "titleExtra": "",
                "slug": "3",
                "__v": 0
            },
            {
                "position": "house-speaker",
                "paragraphs": [
                    "Благодаря Ви.",
                    "За декларация от името на група – господин Костадинов, заповядайте."
                ],
                "_id": "66c5e928887d7751d4f69d12",
                "person": "634fe846525dc93268252768",
                "parlSession": "66bdd6e0249e42287859337b",
                "title": "Председател Рая Назарян",
                "titleExtra": "",
                "slug": "4",
                "__v": 0
            }
        ],
        "personCount": 240,
        "parlSlug": "50",
        "batchSize": 5
    }
]