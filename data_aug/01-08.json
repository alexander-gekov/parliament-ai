[
    {
        "parlSession": {
            "_id": "66b0dcb16d62c406380a065b",
            "title": "ПЕТДЕСЕТО НАРОДНО СЪБРАНИЕ, ДЕВЕТНАДЕСЕТО ЗАСЕДАНИЕ, София, четвъртък, 1 автуст 2024 г. Открито в 9,00 ч.",
            "slug": "2024-08-01",
            "date": "2024-08-01T00:00:00.000Z",
            "govId": 10920,
            "parliament": "667598b91d5deffa5341a810",
            "hasVotes": true,
            "hasSteno": true,
            "votesProcessed": true,
            "stenoProcessed": true,
            "__v": 0
        },
        "statementCount": 264,
        "sessionStatements":[
            {
                "position": "house-speaker",
                "paragraphs": [
                    "Добър ден, колеги! Регистрирани 196 народни представители. Има кворум.",
                    "Откривам днешното заседанието. (Звъни.)",
                    "Колеги, на основание чл. 47, ал. 5 от Правилника за организацията и дейността на Народното събрание предлагам промяна в работата на Народното събрание за днешното пленарно заседание, а именно, както следва, да се включат две допълнителни точки:",
                    "- Второ гласуване на Законопроекта за допълнение на Кодекса за социално осигуряване. Вносители – Деница Сачева и група народни представители от 11 юли 2024 г., приет на първо гласуване на 25 юли 2024 г., като предлагам да стане точка шеста;",
                    "- Първо гласуване на Законопроекта за допълнение на Закона за безопасно използване на ядрената енергия. Вносители – Делян Добрев и Станислав Анастасов от 31 юли 2024 г., като предлагам да стане точка седма.",
                    "А точката – Проект на Решение за задължаване на Министерския съвет да предприеме незабавни действия за осигуряване на нужните условия за настаняване на пострадалите от пожарите лица и за възстановяване на разрушените терени в община Болярово, с вносители – Костадин Костадинов и Никола Димитров, от 22 юли 2024 г., предвидена като точка трета за днешното пленарно заседание, да се преномерира като точка осма.",
                    "Моля, режим на гласуване.",
                    "Гласували 203 народни представители: за 176, против 17, въздържали се 10.",
                    "Предложението е прието.",
                    "За декларацията – от името на парламентарната група на ВЪЗРАЖДАНЕ.",
                    "Господин Петров, заповядайте – имате думата."
                ],
                "_id": "66b624180ed53c09e0248fdf",
                "person": "634fe846525dc93268252768",
                "parlSession": "66b0dcb16d62c406380a065b",
                "title": "Председател Рая Назарян",
                "titleExtra": "",
                "slug": "0",
                "__v": 0
            },
            {
                "position": "parl-member",
                "paragraphs": [
                    "Уважаема госпожо Председател, дами и господа народни представители! През последните няколко години една част от политическата система в България постепенно и последователно стана заложник на прокламации за генерална съдебна реформа.",
                    "Отначало тези прокламации бяха подети от партиите в коалицията „Демократична България“, а впоследствие, след появяването на „Продължаваме Промяната“, бе подхваната и от тях. Тези глашатаи за съдебна реформа използваха тези прокламации за един нескончаем лов на избиратели и в една постоянна предизборна програма. С времето те надскочиха себе си и започнаха да говорят за конституционна съдебна реформа. От телевизионните студиа и от тази трибуна те въртяха една и съща плоча със заучени фрази, като „механизъм за разследване на главния прокурор“, „независимост на съдиите“, „контрол върху Висшия съдебен съвет“ и други, пределно разбирайки, че те не разполагат нито с възможностите и капацитета да направят това, нито пък с подкрепа, която да направи възможна подобна съдебна реформа, такава, каквато те развяваха като знаме на своите предизборни кампании.",
                    "Апотеоз на тези прокламации бе постигнат в Четиридесет и деветото народно събрание, когато така наречените съдебни реформатори от ПП-ДБ не се посвениха да се коалират с ГЕРБ и ДПС, срещу които няколко години водеха своите предизборни кампании, но не за да променят Конституцията, не за да направят реална и адекватна реформа в съдебната система, а само и единствено, за да разпарчетосат държавната власт и да позволят парцелирането ѝ от страна на ГЕРБ и ДПС, а пък за тях, каквото им оставят от държавата софра. Но тъй като нещо все пак трябваше да бъде представено на обществото, за да оправдае тази коалиция между ГЕРБ, ПП и ДПС в Четиридесет и деветото народно събрание, това сговорно и послушно евро-атлантическо мнозинство прие само в рамките на 15 дни – между 5 и 20 декември, промени в Конституцията, които обърнаха надолу с главата ръководството и функционирането на върха в съдебната система. Показателно е, че за да го направят, същите тези евроатлантици, от това същото мнозинство, инсталираха и двама конституционни съдии, надявайки се те да подкрепят промените в Конституцията, които те направиха. Отново и тук от ПП-ДБ бяха изиграни, защото целта на това упражнение бе друга, а именно да бетонира непрекъснатото управление от страна на ГЕРБ и ДПС дори в служебните правителства, а прокламираната съдебна реформа стана просто една разменна монета на узурпирането на изпълнителната власт от ГЕРБ и ДПС именно за сметка на прокламации за конституционна съдебна реформа.",
                    "Но да се върнем на конституционните промени. Освен че бяха неподкрепени от цялата юриспруденция и определени като неработещи и безсмислени, те никога и не можаха да произведат своето действие в глава „Съдебна власт“ в Конституцията. Защо? Защото същото това евро-атлантическо мнозинство никога не прие и съпътстващото от тези промени законодателство, просто защото не може, не знае как да го направи, а се оказа и че никога не го е искало.",
                    "Какво направихме ние от ВЪЗРАЖДАНЕ?",
                    "Първо, многократно предупреждавахме, че тези промени противоречат на нашия основен закон – Конституцията.",
                    "Второ, ние гласувахме против тях, защото те са противоконституционни.",
                    "Трето, когато впоследствие президентът Румен Радев се втурна да бори отнетия му контрол върху служебните правителства, преценявайки, че това е най-важното за него от цялата тази гавра с Конституцията, то ние от ВЪЗРАЖДАНЕ, заедно с ИТН и подкрепата от общо 48 подписа, които са необходими, оспорихме всички конституционни промени, включително и тези в глава „Съдебна власт“. На 34 страници ние развихме съображения защо това, което бе представено като конституционна съдебна реформа от евро-атлантическото мнозинство, всъщност противоречи на органичния закон на Република България и защо не трябва да бъде допускано то да произвежда своето действие.",
                    "Какъв бе резултатът? В петък Конституционният съд се произнесе с Решение, с което уважи всички наши съображения против тъй наречената конституционна съдебна реформа. Съображенията, които ние развихме в нашето единствено конституционно искане до Конституционния съд, че тези конституционни промени нарушават основни принципи на действие на Конституцията – като принципа на правовата държава, принципа на независимостта на властите, принципа за разделението на власите, многократно бяха преповторени на 96 страници от Решението на Конституционния съд.",
                    "Така благодарение на нашето искане до Конституционния съд ще бъде възстановен досегашния ред на управление и функциониране на съдебната система и поне засега няма да бъде позволено нейното пълно овладяване, което беше главната цел на тези, които представяха пред обществото, че всъщност искали да направят някаква съдебна реформа.",
                    "Благодарение на нас и на нашето искане до Конституционния съд няма да бъде допуснато следното, цитирам от Решението: „несъответствие с основни принципни положения на функционирането на съдебната система, политизиране на ръководството на прокуратурата, нарушение на баланса между властите и неяснота до степен нефункционалност и неразбираемост на предложните конституционни промени“ и други унищожителни мотиви в това решение на съда.",
                    "Показателно е, че дори и инсталираните двама конституционни съдии, единият от които дори бе гласувал за тези конституционни промени преди това, не помогнаха, за да се случи това пълно овладяване на съдебната власт през Конституцията.",
                    "Така глашатаите на тази конституционна реформа останаха с празни ръце и сега мълчат пред техните избиратели и не могат да оправдаят убийствения танц, който играеха с ГЕРБ и ДПС, и продължават да играят и в този парламент. Мълчат и в тази зала за отменените техни конституционни промени и ще продължават да мълчат и в започващата предизборна кампания, защото не могат да осмислят своето политическо съществуване, разяснено на 96 страници от Решението на Конституционния съд. И ще мълчите, клети евроатлантици, защото Вашата съдебна реформа е нефелна и изпразнена от съдържание като този празен бял лист (показва), от който Ви четох досега! Оставям Ви съдебната реформа тук. Благодаря Ви. (Ръкопляскания от ВЪЗРАЖДАНЕ. Възгласи: „Браво!“)"
                ],
                "_id": "66b624180ed53c09e0248fe1",
                "person": "61aa175f28e58401d44d2989",
                "parlSession": "66b0dcb16d62c406380a065b",
                "title": "Петър Петров",
                "titleExtra": "",
                "slug": "1",
                "__v": 0
            },
            {
                "position": "house-speaker",
                "paragraphs": [
                    "Благодаря, господин Петров.",
                    "За декларация от парламентарната група на „Продължаваме Промяната – Демократична България“.",
                    "Генерал Атанасов, имате думата."
                ],
                "_id": "66b624180ed53c09e0248fe3",
                "person": "634fe846525dc93268252768",
                "parlSession": "66b0dcb16d62c406380a065b",
                "title": "Председател Рая Назарян",
                "titleExtra": "",
                "slug": "2",
                "__v": 0
            },
            {
                "position": "parl-member",
                "paragraphs": [
                    "Благодаря Ви, госпожо Председател.",
                    "Уважаеми дами и господа! Народното събрание е законодателният орган на българската държава. Тук ние приемаме закони – това е основната ни работа, но аз днес ще си позволя да Ви прочета един действащ закон и смятам, че е изключително важно накрая, след като го прочета, ще Ви обясня защо, и е важно и българската общественост да разбере.",
                    "„Закон за обявяване на комунистическия режим в България за престъпен (силен шум и реплики от „БСП за България“, възгласи: „Еее!“), който е приет през 2000 г. и е обнародван в бр. 37.",
                    "„Чл. 1. Българската комунистическа партия (тогава именуваща се Българска работническа партия /комунисти/) идва на власт на 9 септември 1944 г. с помощта на чужда сила, обявила война на България, и в нарушение на действащата Търновска конституция. (Силен шум и реплики от „БСП за България“.)",
                    "Българската комунистическа партия е отговорна за управлението на държавата във времето от 9 септември 1944 г. до",
                    "10 ноември 1989 г., довело страната до национална катастрофа. (Бурни реакции и възгласи от парламентарната група на „БСП за България“, народни представители от групата застават пред трибуната.)"
                ],
                "_id": "66b624180ed53c09e0248fe5",
                "person": "60d4cc59c4ced20a9c9e02d1",
                "parlSession": "66b0dcb16d62c406380a065b",
                "title": "Атанас Атанасов",
                "titleExtra": "",
                "slug": "3",
                "__v": 0
            },
            {
                "position": "house-speaker",
                "paragraphs": [
                    "Колеги, моля Ви да си седнете на местата."
                ],
                "_id": "66b624180ed53c09e0248fe7",
                "person": "634fe846525dc93268252768",
                "parlSession": "66b0dcb16d62c406380a065b",
                "title": "Председател Рая Назарян",
                "titleExtra": "",
                "slug": "4",
                "__v": 0
            }
        ],
        "personCount": 240,
        "parlSlug": "50",
        "batchSize": 5
    }
]